58
192
Květen
Ochrana matek a kojenců pod protektorátem
městské rady uspořádala ve dnech 1 - 7 května sbírku
Týden matek a kojenců. Poslána bude petice s podpisy
matek na konferenci do Janova, aby zabráněno bylo pro
budoucnost prolévání krve, neboť život lidský má býti
statek posvátný a nedotknutelný. Hlavním svátkem 7. květen
Organisace čs. komunistů oslavila 1. máj táborem
lidu na Žerotínově náměstí. Nápisy na standartách
vyjadřovaly hlavní jejich požadavky
Sociální demokraté a čeští socialisté pořádali tábor
lidu ve svých spolkových domech. Sociálním demokratům
promluvil poslanec Biňovec z Kralup.
Tábor lidu strany lidové. Promluvil poslanec
dr. Hruban a městský rada Dolanský.
Sbírka na menšinové školy Kč. 765395. Obnos
bude rozdělen ve zněmčelém území Polomi, Bělotíně
a Heřmanicích v okresu hranickém.
Spolek státních zaměstnanců zaslal panu
presidentovi republiky memorandum v záležitosti
pensijních požitků.
Péčí a nákladem „Českého srdce“ vyšla pěkně vyprave-
ná s vyobrazeními stostránková kniha inž. J. Vdolka
Vzpomínky funkcionáře Českého srdce v Přerově.
Cena 9 Kč. Kniha líčí nejsmutnější dny za války,
hlad, bídu nad ztracenými živiteli rodin, jakož i
šťastnější dobu převratovou. Kniha je doplněna
feuilletonem Jar. Durdíka o dětské kolonii čekyňské
Čistý výtěžek bude věnován na vydržování dětí
v táboře čekyňském.
Bylo započato se stavbou obchodní školy, v níž za
války bylo upuštěno v ulici Boženy Němcové.
5. Volná myšlenka konala v Akciovém pivovaře
