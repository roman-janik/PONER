10
které má nejzajímavější a nejpamátnější budovy. Má
zámek, kapli sv. Jiří, starožitný obecní dům, dům t. zv.
Korvínský, dům p. Čuby se starou výpadnou bran-
kou.
Zámek jest o dvou poschodích. Ze starší se zacho-
vala jenom bašta, která měla až do r. 1772 podobu
homolovitou; toho roku byla její podoba změněna.
V zámku bývala zámecká kaple, která byla v osmnáctém
století zrušena.
O kapli sv. Jiří bylo již výše psáno na str. 6.
Starožitný obecní dům (dříve to bývala rad
nice) míval věž, která požárem r. 1868 byla
zničena. Býval v tomto domě okresní soud, berní
úřad. Později v něm bývaly umístěny různé školy.
Dům, zvaný Korvínský podle pobytu krále
Matyáše Korvína, byl starogotického slohu s krásnou
lomenicí. Požárem r. 1868 byl zničen a opraven. Uvnitř
má zachovalé gotické klenutí a erb Bartoloměje Bí-
lého z r. 1570. Nad portálem je nápis: WACLAW
Amboz Mandalena bila Ssestinacteho Ssest-
nactého let od narození pane gest obnoven
DUM TENTO. Podle Jos. Kramáře byl dům asi
šlechtického majitele.
Dům p. Čuby je památný brankou, slouží-
cí k výpadům; chodba je dlouhá asi 50 kroků.
V dolní části města jsou budovy různého
stáří a památnosti. O některých z nich již byla
řeč výše.
Vedle kostela sv. Vavřince je fara, která stojí
na místě bývalého starého hřbitova, r. 1760 byla
zvýšena o jedno patro. R. 1831 vyhořela a
byla opravena nákladem 4100 zl.
