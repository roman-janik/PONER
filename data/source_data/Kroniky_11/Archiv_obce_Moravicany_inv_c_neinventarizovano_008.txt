4.
byla naše obec tuze pronásledována od naší Vrchnosti, neb chtěli
abychom jim dříví z Radléna s jejich hor k tesání do Doubravice
vozili a otesané zase zpátky ke mlýnu. Proti tomu se ale naše obec
Moravičanská opřela a dříví dokonce k Doubravici vozit nechtěla,
nýbrž přímo k našemu mlýnu, ponevadž to náš kontrakt vyžaduje
a nic v něm nezní, že bychom byli povinni robotu neb dříví k Dou-
bravici voziti, když by se u nás něco u dvora neb mlýna stavělo. Proto
nás zavřetím drželi a strašili kolik neděl. První týden tam seděli
naši sousedé a to: Vávra Kryl a Ondřej Dokoupil, druhý týden:


Jiří Frebort a Jiří Navrátil, třetí týden: Pavel Zmařil a Jiří

Přečkal; ti tam seděli 14 dní v té díře Zelínkové, a naše obec se
přece nepodala ani: to dříví do Doubravice nevozila, nýbrž přímo
ke mlýnu. Obec nejvíce pomstili tím, že to nejhorší místo za Jivavou
nám k vožení vykázali. Naše obec nechtěla míti na svých hova-
dech nějakou ouhonu a proto dali tam to dříví vykáceti až do Štarno-
va vyvésti. Zahradníci zaplatili od vykácení, půlláníci od vy-
vežení, kdežto naši obec to 50 zl. stálo a předce s Boží pomocí
všecko jsme to vykonali a přetrpěli. A těm co za obec seděti mu-
seli jsme zaplatili a, co bylo mnoha jinších outrat, zahálek
a schůzek, že to přes 80 zl. stálo. To bylo za převora Anthelna

Jorníra, pána našeho, za prokoratora Štefana a správcem byl
ten čas Augustin Hanke, jenž byl Slezák od Frýdku. Ti byli
s patr Prokoratorem jeden, jinšího jim není k vinšování, než aby
 sobě za tu naší křivdu, za tu naši těžkou práci mzdu a za ty
naše slze koupili sobě nebe. To je pro památku zaznamenáno, aby
naši potomci věděli, jak se říditi mají. Představeným toho času
byl Matěj Doležel.

V tom samém roce táhli Rusové zpátkem, neb se ujednal
mír s naší milostivou královnou Marií Terezií. V naší
