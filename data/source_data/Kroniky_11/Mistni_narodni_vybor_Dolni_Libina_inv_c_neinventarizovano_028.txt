26)
K obsluze na obecním úřadě ponechán Oto Henne.
Školní budova bude upravena a topení zaopatřeno.
Stran předepsané dodávky sena a slámy bude ONV
ve Šternberku sděleno„ že Rusové dostávají od Mor. Libiny
Každý den 4 fůry jetele a traviny, čímž jsou zemědělci
o krmivo ochuzeni“ a proto se žádá o prominutí dodávky.
Ve schůzi S. K. dne 9 září 45 před Josef Churavý
obecní účty a vydání od převzetí vedení obce do dne předání.
Vše shledáno v úplném pořádku; pokladniční hotovost
činila 23.655.60 Kčs a něm. Kovové peníze v obnosu 107K80 (107.80) K.
Vyúčtování bylo jednomyslně schváleno a usneseno, „aby
bylo p. Churavému za řádné vedení a těžkou celodenní
práci na obci doplaceno 2800 Kčs, což bylo ihned vyplaceno
s tím, že jedná se o 4 měsíční vedení obce.“
Dále bylo v téže schůzi jednáno o opravě poškozeného
mostu spojujícího Mor. Libinu s Něm. Libinou; náklad
na opravu mostu ponesou společně obě obce.
Za volitele do okresního a zemského nár. výboru
a do Nár. shromáždění zvolen byl dne 15/945 Karel Doležel.
Ve schůzi S. K. dne 29./9 45 ustavena byla tříčlenna
vyšetřující komise pro kvalifikaci nár. správců a sice:
Obšil Lad., Novák Lad. a Pořízka Metoděj. Stran
škod vzniklých za války na usedlostech bude nutno
vyplniti do 1/X 45 příslušné dotazníky.
Ve schůzi S. K. 8/X 45 konstatováno, že dodávka obilí
z letošní sklízně předepsaná obci ve výši 3000q byla po
intervenci a vysvětlení snížena o 200q
Z lesa, který nyní vlastní obec v Oskavě jest vykázáno
304 m³ dříví, které rozdělí k tomu ustanovené tříčlenné komise.
Také bylo vzato na vědomí sdělení lesní správy z Janovic u
Rymařova, revír Bedřichov stran volného nakácení dříví
v jakémkoliv množství, ale svými silami. OSK ve Sterub.
nařídila okamžité zaplombování domácích šrotovníků.






























