5
Povšechný popis obce podle stavu
ukončení druhé světové války v květnu
1945.
Popis okolí
a turistika
Městys se táhne mělkou úžlabinou na úpatí
masivu Jeseníků a v dolní části přechází do
otevřené roviny severomoravského úvalu. Chráněna
od severu zalesněnými horami a k jihu otevřena,
vytváří klimatické podmínky zvlášť příznivé ve-
getaci, hlavně ovocnému stromoví, pro jehož plody
byl městys známy po celém kraji. Široké straně
s obou stran tvoří orná půda, příkřeji stoupa-
jící vrcholy jsou zalesněny, ponejvíce stromy jehlič-
natými. Z listnatých stromů se vyskytuje ponej-
více buk, dub a bříza. Lesy se rozkládají na
ploše 280 ha, orné půdy je 1.166 ha, luk 82 ha,
zahrad 70 ha a pastvin 58 ha.
Městys je nejníže položenou obcí okresu Šumperk-
ského. Jižním koncem souvisí s Moravskou Libinou,
náležející již k okresu Šternberskému. Nadmořská
výška je od 280 do 400 m. Historických památek je
poskrovnu a ty jsou převážně náboženského významu.
Okolí, však oplývá bohatými krásami přírodních scené-
rií. Ze všech vyvýšených míst otevírají se výhledy
nezapomenutelné krásy, pro které bývala Libina
navštěvána mnoha turisty. Ihned po vystoupení z vlaku
zaujme návštěvníka nádherný obraz střední a jižní části
obce, vroubený na obzoru masivem jesenických velikánů.
Jižním až jihovýchodním směrem, otevírá se výhled do
roviny Úvalu Severomoravského, vroubeného na straně
východní výběžky Jeseníků, jimž dominuje kuželovitý
nezalesněný vrch. kota 590 m Křížova, na jehož temeni je
postavena „Křížová cesta“, umělecké to kamenické dílo
starých mistrů.
Poloha
