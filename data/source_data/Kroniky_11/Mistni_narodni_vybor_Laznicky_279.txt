570
571
Sbírka na opravu farního kostela
Když se díváme na Prahu od Hradčan mu-
síme přiznat, že je to překrásné, kouzelné město,
jehož dominantu tvoří převážně chrámy.
Dominantou obce Tršice není jen zámek,
ale i kostel, jehož nutné opravy si vyžadují
značnou finanční částku, kterou samotní věřící
nejsou schopni i přes dobrou snahu zvládnout.
Toto je několik vět z letáku, kterým se
obrací P. Jaroslav Macháč, tršický farář, na všech-
ny občany farnosti o finanční výpomoc.
V naší obci se sbírky ujaly pí Metelková a
Suchánková. Navštívily každou domactnost
a vybraly 12820 Kčs. Uspěly téměř ve všech
domech, částky se pohybovaly od 50 Kčs do 1000 Kčs.
V celé farnosti se vybralo 134770 Kčs.
V příloze kroniky jsou uvedeny podro-
bnosti o této akci i něco z historie našeho
farního kostela.
Počasí.
Začátkem ledna ještě vydržel sníh z minu-
lého roku, mírné mrazy jen v noci. Druhá
polovina ledna již bez sněhu, noční mrazy až
-12° C. Únor nepotvrdil pověst nejchladnějšího
měsíce roku. Celý měsíc byly denní teploty nad
nulou a noční mrazy jen do -5°C. Teplo bylo
v celé Evropě a potíže měli i organizátoři
zimních olympijských her ve francouzských
Alpách. Již 2. března letělo nad naší vsí hejno
divokých hus. 13. března silná vichřice způso-
bila lesní polomy. Vydatnější déšť ke konci měsí-
ce trochu nahradil srážkový deficit za leden a
únor. Velikonoce, které byly až 19. dubna, byly
velmi studené, po svátcích se rychle oteplovalo
a již 27. byla naměřena v pražském Klemen-
tinu rekordní průměrná teplota pro tento den od ro-
ku 1775 - 28°C. Začátek května velmi teplý, přerušený
11. první letošní bouřkou. Následující „ledoví muži“
byli téměř tropičtí s teplotami přes 25°C. Suchem
ohroženou vegetaci trochu zachránil déšť 23. května.
Částečné ochlazení z konce května pokračovalo až do
poloviny června, sušení sena bylo s obtížemí. Dru-
há polovina června začala s denními teplotami
přes 30°C a tato vedra vydržela až do 23. srpna.
V červenci bylo naměřeno jen 15,8 mm srážek a to
jen jen hodnota spadle rosy. Druhé trávy prakticky
nevyrostly a potok vyschl. Déšť začátkem září
částečně zažehnal další utrpení lesů a veškeré zeleně
dlouhodobě sužované tropickým vedrem a obdobím
téměř beze srážek v prázdninových měsících.
Došlo k odumírání celých skupin stromů různého
věku a druhů dřevin. Z listnáčů tato vedra
nesnesla zejména bříza, u které se odumírání
suchem po dlouhá desetiletí nevyskytovalo. Naštěstí
se naší oblasti vyhnuly požáry. Letošní teplé jaro
se příznivě projevilo na úrodě ořechů. Zají-
mavý pohled byl na smrkové lesy s nadúrodou
šišek, vršky smrků se slívaly v červenohnědou
plochu, bohužel tuto barvu doplňovaly i suché
vršky. Lesáci i v tomto měsíci káceli suché smrky
na Hůrce. I měsíc říjen s vyjímkou dvou noč-
ních mrazů - 6°C byl teplý. V listopadu se Mar-
tin předvedl asi 2 cm sněhem, sníh ale brzy
roztál. 15. táhly na jih divoké husy. 6. prosin-
ce několikrát vypadla elektřina v důsledku
silné vichřice, která způsobila značné škody
v Hostýnských horách. 12. napadlo trochu
sněhu, další dny trochu připadlo a asi 10ti cm.
vrstva vydržela až do konce roku. Díky té
trošce sněhu a mrazům kolem -10° C byly
vánoce velmi hezké.
