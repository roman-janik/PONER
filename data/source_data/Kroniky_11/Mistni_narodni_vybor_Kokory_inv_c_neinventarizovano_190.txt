Z historie
Bitva u 
190 Kokor
Bitva u Kokor.
Typem imperialistického vykořisťovatelského panovníka byl pruský
král Fridrich II. Vedl nespravedlivé výbojné války, jen aby zvětšil svou
feudální říši. Tak využil stísněné situace rakouské císařovny Marie Terezie
a vznesl bezprávné nároky na Slezsko. Válce s ním a jeho spojenci říkáme
válka o dědictví rakouské. Skládá se ze dvou válek slezských (1740-1742)
a (1744—1745). Fridrich v nich získal na Marii Terezii Slezsko a Kladsko
Ta první válka slezská se dotkla i našeho kraje a došlo za ní k bitvě
u Kokor.
Prušáci tehdy ustupovali z jižní Moravy k Olomouci. Velel jim
princ Dietrich. S částmi své armády dosáhl Olomouce, zatím co menší část
v síle asi jednoho praporu pěšího zůstala pod velením důstojníka Fouqué

v Kroměříži. Zatím rakouské vojsko dále postupovalo od Brna a Uherského
Hradiště k severu, posílené asi 10 tisíci Uhry. Princ Dietrich se proto rozhodl

vydati posádce v Kroměříži rozkaz k ústupu do Olomouce. Leč rozkaz se nepodaři-
lo doručiti Fouquému, protože rakouští husaři obsadili celé okolí Kroměříže.
Situace byla pro Fouquého stále hrozivější a proto se rozhodl k samostatnému
podniku. Dal rozkaz k pochodu do Olomouce dne 13. dubna 1742. Než opustil
Kroměříž,dal strhnouti z opatrnosti všechny mosty přes Moravu. To ale neva-
dilo husarům, kteří se na koních přeplavili přes silně rozvodněnou Moravu
a zle doráželi spolu s přispěchajícími sedláky na ustupující Prušáky. Ti se
mstili sedlákům. Nejprve vyloupili a ohněm zničili Břesl Horní Moštěnici.
Pozdě večer dosáhl Fouqué Přerova, kde jeho vojsko zvlášť pustě
řádilo. Časně ráno se dali Prušáci na další pochod k Olomouci. Pronásledo-
vali je a velmi tísnili sedláci a husaři. Když opustili Prušáci Kokory,
poznali, že nemohou dále, protože sedláci obsadili cestu a znemožnili Fou-
quému další pochod k Olomouci. A tu došlo k pravidelné bitvě mezi Prušá-
ky a sedláky. Fouqué byl donucen dorážejícími sedláky, ozbrojenými kosami,
vidlemi, holemi, obušky, sekerami, také střelnými zbraněmi. Fouqué byl donucen
vydati rozkaz k vytvoření obranných čtverců v oddílech a neustálými sal-
vami páliti na útočící sedláky, ba dokonce stříleti i z děl. Tak se Prušáci
prosekali k Olomouci, byvše pronásledováni a znepokojováni neustále od
sedláků a husarů až k Velké Bystřici.
Nevíme dnes, kolik obětí si vyžádala tato malá bitva. Zajímavá
je tím, že v ní vystupují ozbrojení sedláci a bojují s regulérním vojskem
proti nepříteli, proti Prušákům, s nimiž měli smutné zkušenosti. Ukázali
vlastenecké cítění a lásku k vlasti, již hájili proti vetřelci.
Volně zpracoval podle Östereichischer Abfolgkrieg, díl III., str. 479, učitel
Josef Dostál z Přerova.
