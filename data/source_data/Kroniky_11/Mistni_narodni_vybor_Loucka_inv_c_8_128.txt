Zabavení
Konfiskace
velkostatku a
j. polností
domků.
Revoluční národní výbor zabavil v němec. usedlostech
nadbytečné potraviny jako cukr, mouku, sádlo a j. v. a prodal
je míst. obchodníku a řezníku za stávající ceny. Utrženo bylo
1.408 Kč za poživatiny, 553.45 Kč za masné výrobky a 266.50 Kč za
drobnější věci. Celkový obnos 2.228 Kč odeslán fondu Národní
obnovy v Praze. Místním občanům prodány 3 kozy, 2 vepři, 4 ovce,
7 králíků, 1 pes, 13 slepic, 1 krůta s kuřaty a utržený obnos 6.710 Kč
odeslán národnímu pozemkovému fondu v Praze. Témuž fondu
odeslán obnos 5.255- Kč za prodanou úrodu na stojatě. Zabavené
peníze 570RM /říš. marek/ byly uloženy na poštov. úřadě v Lipníku.
V čís. 84 u lesmistra Klösla zabavena knihovna - větším
dílem odborná lesnická - německá o 312 vázaných a 16 brožovaných
knihách a předána státní vyšší lesnické škole v Hranicích
Tamtéž zabaven všechen nábytek a bytové zařízení.
Větším dílem ponecháno zatím k užívání novému les.
správci Rud. Bagarovi k pozdějšímu odkupu. Zbytek rozprodán.
Klavír odevzdán škole v Loučce. Radia z č. 94 a 116 předána
MNV a škole.
Usnesením okresního národního výboru v Hranicích
z 2. srpna 1945 byl velkostatek bývalé hraběnky Antoinetty
z Althannů konfiskován pro účely pozemkové reformy o
výměře 582.0965 ha. Dále byly konfiskovány pozemky našeho
katastru, které patřily Němcům a to: Frant. Tutlíka ve Vídni
o výměře 1.8560 ha, Kohlová - Šmerdová v Hranicích 0.9604 ha
Mar. Hikschová v Lipníku 0.6008 ha, Jan Brauner v Podhoří 0.2281 ha,
Josef Willisch - Evanston v Americe 0.3425 ha, An. Kainová v Lipníku
0.2679 ha, Oekonomie Lipník 2.0756 ha
Z domků konfiskována domovní čísla 94. Josef a Marie Schwar-
zových, č. 116 Jana a Františky Schwarzových, čís. 118, Jana a Františky
Braunerových, čís. 123, Filipa a Marie Mannových, čís. 7. hostinec
Antonína a Marie Hoffmannových.
Národním správcem těchto usedlostí jmenován Valent.
Bočan čís. 8, později Ferdinand Davidek. Národním správcem
hostince jmenován dosavadní nájemce Konrád Matera č. 7.
věcí Němcům.
138.
