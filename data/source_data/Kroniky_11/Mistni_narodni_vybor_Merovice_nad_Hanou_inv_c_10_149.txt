19
1993.
Po dlouhých úvahách a četných jednáních v minulém
roce, dochází skutečně k rozdělení federace, nebo
lépe řečeno k rozpadu Československé republiky.
Od 1. 1. 1993 vznikají dva samostatné státy, to
je Česká republika a Slovenská republika. K tomuto
rozdělení dochází v naprosto klidné atmosféře, to
znamená sametové.
Po dohodě představitelů vlád obou republik, bude
majetek republiky rozdělen poměrem 2:1 ve všech oblas-
tech národního hospodářství. Je zcela pochopitelné, že
v této oblasti, to znamená v dělení majetku federace
dochází k několika neshodám. Snahou obou stran
je vyřešit tyto otázky cestou jednání a dohody
K úplnému a spravedlivému rozdělení majetku
bude však zapotřeby ještě mnoho času.
Nová Česká republika vstoupila do svého prvního roku
působení sice s vládou, ale bez presidenta.
Ten byl zvolen až 2.2. 1993 a do úřadu byl uveden
ještě téhož dne. Stal se ním Václav. Havel.
Občané naši obce pohlížejí na tyto události, co se
říci různě. Formou debaty vyjadřuji své názory
které jsou brány jako názory osobní. Stranické
organisace, které ještě v obci působí se nikterak
nesnaží názorově ovlivňovat ostatní občany.
Situace ma však nečekaně rychlý spád.
Zvláště v oblasti ještě společné měny. Nejprve dochá-
zí ke kolkování bankovek v hodnotách 100, 500, a
1000 Kčs a zanedlouho k jejich výměně. Tímto dochá-
zí k rozdělení měny. Jsou postupně vydávány ban-
kovky nové a to v hodnotách 50, 100, 200, 500,
1000 a později bankovka v hodnotě 5000 Kč.
Rovněž mince v hodnotách 10 hal. 20 hal. 50 hal.
1Kč, 2Kč 5 Kč, 10 Kč 20 Kč a 50 Kč jsou vydány
Výměna těchto nových peněz se prováděla na
všech poštách a v peněžních ústavech v republice.
V naši obci vše proběhlo v naprostém klidu a
pořádku.
