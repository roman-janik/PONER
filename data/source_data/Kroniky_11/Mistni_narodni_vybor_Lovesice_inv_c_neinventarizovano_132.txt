256
257-
Oficielní slavnost otevření Dělnické-
ho domu byla 11. července 1937 po úplném
dohotovení
Stavba Dělnického domu vyžádala
si velkých nákladů finančních i
morálních obětí místního občanstva.
Na stavbě odpracováno členy všech složek
čsl. soc. demokratické strany dělnické
19.500 hodin úplně zdarma v hodnotě
asi 48.750 Kč.
Po stránce finanční, zásluhou všech
členů a příznivců dělnictva jest Spolek
„Dělnický dům“ majitel Dělnického domu,
postaven na zdravých základech a
pohlíží s nejlepšími nadějemi budouc-
nosti vstříc.
Snahou vedoucích činitelů
místního děl. hnutí jest, aby Děl. dům
stal se střediskem kulturní, tělocvičné,
branné a zábavní činnosti dělnictva
a všech občanů dobré vůle mající
smysl pro vzájemnou spolupráci a
klidné soužití v obci.
Spolek „Dělnický dům“ čítá
90 členů Dělnická Těl. Jednota 142 přísluš-
níků, politická organisace čsl soc.
demokr. strany děl. 54 členů Unie žel.
zřízenců a odb. org. soc. dem 62 členů
Celkem organisováno v různých složkách
strany 348 příslušníků
15. července utopila se „za tmelem“ žákyně
I. tř. zdejší školy Marie Skalková a pochována
na zdejším hřbitově.
V neděli 8. srpna 1937 byl pořádán
has. sborem za spolupráce všech spolků
a korporací v Lověšicích „Sjezd rodáků."
Za krásného počasí sjížděli se rodáci
ze všech stran, aby se potěšili se svými
známými a příbuznými. Ráno byla
sloužena mše sv. právě vysvěceným knězem
zdejším rodákem Bohuslavem Uhlířem,
odpoledne v proslovu ke všem rodákům
promluvil učitel Ant. Brázda. Vzpomněl
starých Lověšic, ocenil práci obecního
zastupitelstva co se týče úpravy
obce a t. d. Slavnost se velmi vydařila
všem se v Lověšicích líbilo a měla i
velký finanční úspěch.
Bratři Lejskovi z Ameriky poslali
sjezdu 500 Kč pro chudé občany lověšické.

Sjezd
rodáků
