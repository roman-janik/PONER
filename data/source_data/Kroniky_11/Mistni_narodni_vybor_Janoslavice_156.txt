305
306-
Výbor žen na „Mezinárodní den žen" uspořádal na sále u Berků oslavu
kde byly veřejně vyznamenány všechny matky s větším počtem děti od 5 výše
K matkám promluvil předseda MNO Josef Drtil. Byla jim připravena pěkná
kulturní vložka pionýrskou organisací s hudební vložkou.
Dne 29. dubna večer se konala veřejná schůze v hostinci „Jednoty“ čp. 82.
všech složek Národní fronty. Schůze byla svolána místní organisací KSČ. Na
této veřejné schůzi, byli občané seznámeni s rozborem k zajištění úkolů
zemědělské výroby v obci. Konstatováno, že v živočišné výrobě Jednotného
zemědělského družstva je stav neuspokojivý. Projevil se značný nedostatek
krmiv, následkem čehož dojivost je nízká; jen 2.80 litr. na 1 krávu a den.
Učiněno opatření, aby se tento stav neutěšený co nejdříve změnil. Družstvu
bylo ze státních fondů přiděleno 60 q sena a potřebná jadrná krmiva, aby
tak krmná základna, než bude zelené krmení, byla zajištěna. Přítomný
zástupce OMV Bořivoj Holinek z Klopin, ve svém referátě osvětlil družstevníkům
a ostatním problémy zemědělské výroby, kde dodávka mléka a masa a to
hlavně vepřového vázne.
Dne 18. 11. na zasedání mimořádné schůzi rady MNV usneseno, o důsledku
nedostatku krmiv v Jednotném zemědělském družstvu, ustanoviti tříčlennou
komisi pro kontrolu hospodaření s krmivy. Komise měla za úkol kontrolo-
vat. dodržování měsíčních krmných dávek a podávat jednou měsíčně
hlášení radě místního národního výboru o výsledku.
ve schůzi
Za účelem dokončení socialisace naší obce, byla dne
rady MNV ustavena agitační skupina složena ze zástupce OMV Zábřeh
Frant. Augustina, s. Humla, ředitele závodu Drátovny Kamenná, Frant.
Kadlece, zástupce Jednotného zemědělského družstva, která měla za
úkol dosud jednotlivě soukromě hospodařící zemědělec: Josefa Adamicu
č. 13 - Aloise Drtila č. 46 - Stanislava Pěničky a Karla Sixty čp. 63,
přesvědčit o vstupu do místního JZD. Jediný Karel Sitta podal v
tomto roce přihlášku do družstva. Přesvědčování ostatních, přesto, že
byli vícekrát navštíveni, do vstupu do JZD se nepodařilo.
Dne 5. až 6. června se Ústřední výbor KSČ zabýval vývojem zemědělské výroby. Družstva
byla vybídnuta ke zvýšení rostlinné výroby. Toho mohou dosáhnout zúrodněním půdy,
hlavně melioračními pracemi. Usnesení ÚV KSČ za zvýšení zemědělské výroby na základě
zkvalitnění půdy, mělo ohlas u všech Jednotných zemědělských družstev. Také
naše JZD ve snaze zlepšit úrodnost svých pozemků stalo se členem meloračního
družstva „Morava“ se sídlem v Dubicku a podniklo kroky k přípravě oprav stávají-
cích odvodních zařízení.
Družstevníci Přerovska vyzvali všechna JZD v kraji k soutěži „Za překročení plánu
zemědělské výroby". I naše JZD tuto výzvu přijalo a začlenilo ji do svého ČVFP.
V tomto roce započalo s přípravnými pracemi k novostavbě kravína pro
96 kusů. Poněvadž nebylo možné pro nedostatek odborných sil přikročiti ke
stavbě svépomocí, prováděl stavbu Okresní stavební podnik ze Zábřeha. Dne
8. května pomocí buldozeru upraveno stavební místo. Ornice byla odstraněna,
aby stavbou nepřišlo na zmar. Zedníci a jejich pomocníci byli ubytováni
na čp. 36 a 66. -Někteří občané se zúčastnili jen prací při kopání základů a
močůvkové jímky. U čp. 54 kde byla otevřena studánka byla zřízena čerpa-
cí stanice a položeno vodovodní potrubí. Bylo zjištěno, že vody je pro
kravín dostatečné množství. Stavba vodovodu zhruba dokončena 24.7.
Poněvadž stavba kravína nepokračovala tak, aby lhůta dokončení
stavby mohla býti dodržena, byli povoláni k pomoci žáci vyšší prů-
myslové školy z Brna. Tito přijeli dne 3. září v počtu 22 se svým
profesorem. Byli přivítáni rozhlasem předsedou MNV Josefem Drtilem
Ubytováni byli na sále hostince u Berků čp. 82. Jejich pomocí se stav-
ba velmi uspíšila, takže mohl býti kravín již v listopadu zastřešen.
Částka rozpočtu na stavbu kravína činila: 682.734 Kčs-, do konce roku
postavěna částka 494.987.- Kčs.
U hřbitova opraven plot. Staré dřevěné sloupky vyměněny za cemen-
tové. Práci prováděl zedník Frant. Havelka, st. za pomoci občanů, kteří
část práce vykonali zdarma.

