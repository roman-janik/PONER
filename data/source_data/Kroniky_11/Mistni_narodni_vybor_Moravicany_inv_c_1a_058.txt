54
Manifest i první zákon Nár. výboru byly pak veřejně vyhlašovány po všech čes. slov. obcích. V Moravičanech
manifest veřejně vyvěšen na vratech u starosty Jos. Krále č. 45 ve středu dne 30. října, ve čtvrtek
nato zákon vybubnován po dědině obec. poslem Cyrilem Králem.
V Praze došlo k ohromným radostným projevům. Zástupy lidu naplnily hlavní ulice a ná-
městí, zejména Staroměstské a Václavské. Všude vlály prapory, všechno bylo vzušeno. Lidé jása-
li, radostí plakali a v nejhlubším rozechvění navzájem se objímali. Na Staroměstském náměstí u
pomníku Mistra Jana Husa čeští důstojníci a vojíni, ozdobení nár. a americkými trikolorami,
složili slavnostní přísahu novému svobodnému státu čes. slovenskému. Totéž se dálo i v jiných
voj. posádkách v čes. městech.
Nesmírné nadšení a jásot se slavnost. průvody a schůzemi po celém území čes. slov.
V německých krajinách nemilé překvapení, zaražení a zmatek. Avšak překvapeni a zmateni ne-
nadálým převratem státním, přece byli proti české síle bezmocni, byli nuceni nařízením čes. slov.
vlády se podrobiti a jako poražení s osudem se smířiti. Arci vzpamatovavše se znenáhla a podníce-
ni Němci z Rakouska i z říše německé, odhodlali se v některých městech, jako ve Šternberku
Unčově, Šumberku, Rýmařově a Duchcově, ke vzpouře, ale naši nadšení a chrabří vojíni — třebas
i krvavě, brzy zjednali všude klid a pořádek
Poslušno příkazu Nár. výboru převzalo Sokolstvo spolu s dělnickými tělocvičnými
jednotami, studentstvem a hasičstvem péčí o pořádek veřejný.
Ve všech zemích čes. slov. utvořili se sbory chránící pokoje a občanských práv; také
na našem okrese utvořila se branná moc z dobrovol. a z vojínů českých, kteří z pole domů se
vrátili. Za shromáždiště zvolen Zábřeh, jako sídlo Nár. výboru pro sev. Moravu. Na výzvu zá-
břežského Nár. výboru začátkem listopadu dobrovolně nastoupili službu vojenskou v Zábřeze
z Moravičan: bratranci Bohumil a Bořivoj Crhovi, Václav Kratochvíl, Vit Kryl a Frant.
Tichý; později už z rozkazu ministerstva nár. obrany i jiní, kteří se zatím z vojny domů vrá-
tili. Vojáci kromě dosti dobré stravy dostávali žoldu 3 Kč na den, rodiny nemajetných do-
mobranců nad to ještě státní podporu válečnou jako dříve od Rakouska. Posádkou byli zpr-
vu v Zábřeze jednak v budově čes. gymnasia, jednak v kterési továrně, a jejich velitelem byl
nadporučík Dvořák. Ze Zábřeha byli rozesíláni na strážní službu na nádraží a do obcí na
německém pomezí od Bludova do Bohdíkova. Střehli dráhy a cesty vedoucí do Šumberka
a ostatního německého území, aby se tam podloudně nedopravovaly potraviny a zboží.
Šumberští a jiní Němci sudetští blouznice o samostatném „Sudetenlandu", zdráhali se
se nařízení vlády čes. slov. poslouchati a ve svém odboru mravně i hmotně byli podporováni
z Rakouska. Naši vojíni konali tudíž prohlídky na dráhách i po cestách, zabavovali podez-

řelé zboží a potraviny, vojínům z pole přijíždějícím především Němcům, odnímali zbra
ně a nadbytečné vojenské prádlo a jiné věci na vojně odcizené. V Zábřeze zůstali až do
obsazení Šumberka, který tehdy u nás mnozí nazývali „Krásná Hora".
Po státním převratě několik dní bylo v Moravičanech nadšení a rozechvění. U
většiny občanů ovšem radost z dosažené samostatnosti a že jest Konec dlouhé válce a jejím ú-
trapám; ale kdož z válečných poměrů těžili a se obohacovali, konce války litovali. Někteří
se obávali nebezpečí soc. rozvratu, že nastanou vnitřní nepokoje, že osvobozená chudina oddá
se drancování, ba že němečtí dělníci z okolních továren podniknou loupežné vpády do českých
dědin - tedy bolševictví jako na Rusi.
