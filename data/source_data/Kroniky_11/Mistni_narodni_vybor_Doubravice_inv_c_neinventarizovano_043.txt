37
družstvo ku vzájemné podpoře v případě onemoc-
nění neb nuceného poražení hovězího dobytka.
Členy družstva mohou se státi všichni majitelé
hovězího dobytka z Doubravice a Mitrovic. Přistu-
pující do družstva jest povinen platiti za kus
ročně 40 h. Onemocnělému pojištěnému dobytku
dostane se pomoci zvěrolékařské. Musí-li pak býti
onemocnělý kus poražen, jest každý člen povinen
odebrati připadající na něj část masa za předem
stanovenou cenu za kg. Výlohy s porážkou hradí
pojištěnec sám.
Při dobytku padlém odhadne výbor cenu jeho
a ta rozvrhne se na pojištěnce podle počtu kusů.
Správu družstva vede 5 volených důvěrníků,
kteří ze sebe volí předsedu, jednatele, pokladníka
a 2 revisory. Volba platí 3 roky. Za první období
byli zvoleni:
předseda Karel Škrabal, pokladník Tomáš Havlíček,
jednatel Frant. Jarolím čís. 35. a revisoři: Josef,

Paták a Josef Pazdera
Činnost svou družstvo započalo dne 1. ledna
1897. Při založení přihlásilo se do družstva po-
jišťovacího 21 hospodářů z Doubravice a 6 hospo-
dářů z Mitrovic; družstvo tedy čítalo 27 členů.
