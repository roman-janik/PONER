- 117 -
118-
Po odchodu dosavadního obecního kronikáře p.
Františka Sedláka, řídícího učitele na nové působiště do
Lukavice byl jsem já František Bartoš, zemědělec, bytem
v Janoslavicích čp. 17. místním národním výborem v
pověřen dalším vedením pamětní knihy.
obecní.
Narodil jsem se dne 13. září 1902 v Troubelicích,
okres Šternberk, kde můj otec provozoval sedlářskou živnost.
V roce 1908 se přestěhovali moji rodiče do Janoslavic
rodiště mé matky, kde si koupili od sestry mé matky
Anny
Hanouskové zemědělskou usedlost čp. 17. Od té
doby bydlím nepřetržitě v Janoslavicích. Navštěvoval
jsem dvoutřídní obecnou školu v Janoslavicích od r. 1908
do r. 1915. -Od r. 1915 do 1. dubna 1917 jsem chodil do

německé školy do sousední obce Rohle U svého otce
jsem se vyučil sedlářskému řemeslu, které však nepro-
Věnoval jsem se zemědělství.
vozuji.
26. srpna 1930 jsem se oženil s Marií Hanouskovou, dcerou
rolníka Karla Hanouska z Janoslavic čp. 2., narozenou
18. října 1909.
Měl jsem dvě děti. První dcera Marie, nar. 13. září 1931
druhé syn František, narozen 12. března 1935.
Jsem vyznání římsko-katolického a příslušník Českosloven-
ské strany lidové.

Chápu se mi svěřeného úkolu s láskou a vynasnažím se
všechny události nestranně dle pravdy pro budoucnost zapsati.
Frant. Bartoš
v Janoslavicích, dne 1. ledna 1946


Abych dřívější události vylíčené mým předchůdcem doplnil, po-
dávám ve zkratce několik událostí:
Jak jinde, tak i v naší obci se v době německé okupace
ustavilo podzemní osvobozovací hnutí. Zdejší občané Kožoušek
Jiří, svobodný, zámečník čp. 66, Kupka Květoslav, svobod. zámečník
čp. 38, Klat Ferdinand, svobodný zámečník čp. 27 a Drtil Antonín
ženatý, zedník, opustili své zaměstnání a utekli do lesů,
aby nemuseli pro Němce pracovati. Tím se tvořily partyzán-
ské jednotky, které připravovaly odboj proti německým oku-
pantům. Místní obyvatelstvo je podporovalo, zvláště potravinami.
Mezi těmi, kteří odešli do lesů byl Josef Pospíšil, svobodný
ve stáří 26 roků z Hrabové, který byl dne 29. června 1944 u
lesa, náležejícímu Františku Drlíkovi z Janoslavic, německým
gestapem spoluhlídkujícím četnictvem oděným v občanském
oděvu, zastřelen. - K této události, abych vyzdvihl národní
cítění a charakter zemřelého Josefa Pospíšila, uvádím:
Za doby okupace od r. 1942 byl jsem starostou obce. Na
svátek sv. Petra a Pavla dne 29. června 1944 ráno v 4 hod.
byl jsem vzbuzen dvěma muži. Na můj dotaz, co se stalo
představili se jako členové německé tajné policie a nařídili
mně, abych se ihned oblékl a šel s nimi. V prvním okamži-
ku byl jsem velmi vyrušen, neb jsem měl zato, že přišli
pro mne, aby mne odvedli. Venku mně oznámili, že
asi před 1/4 hodinou postřelili muže, který byl ozbrojen
loveckou puškou, že leží na cestě na okraji lesa. Přišli pro
mne proto, zda postřelený není z naší obce. Když jsem
došel s nimi na místo, zjevil se mi děsný obraz. Na cestě
v úvoze u lesa Frant. Drlíka ležel ubožák, ruce maje roztaženy
a krev mu tekla z břicha a ostatních ran. Byl ještě živ.
Okolo stálo dalších jeho 6 vrahů. Ptali se mě, zdali ho znám.
Prohlásil jsem, že neznám. Také jsem ho skutečně neznal, dozvě-
děl jsem se to až za týden po této události.
