114
115
bramborů, zemědělci dostali nařízeno vésti zázna-
my do obilních knížek a jejich obsah byl pak vpisován
do statkových archů. Důvěrníkem a poradcem pro vede-
ní statkových archů a těch pomocných knížek byl od
okresního úřadu v Hranicích jmenován řídící učitel
Josef Pavel. Úřady nařídily provésti přesně vyúčtování
sklizně, nařídily dodat všecko obilí kromě úředně stano-
vených samozásobitelských dávek a osiva, které byly sta-
noveny hodně nízko a nedalo se z nich ani vyžít ani
obseti. Za zatajování a ukrývání zásob hrozily tresty
několik let káznice a trestem smrti. Dodávku dobytka
určily úřady takto: z 1 ha zemědělské půdy 80 kg hovězího
a 23 kg vepřového. Podzimní setí šlo hladce, ale pro sucho
ozimy dlouho vzcházejí. Housenky bělásků, jichž se vyskytli
pravá záplava zničily kvačku a zelí. V krásném slunném
podzimu rozmnožily se polní myši, trávení mnoho
nepomáhalo, nadělaly mnoho škody. V říjnu nařídily
úřady povinný výmlat obilí a urychlenou odevzdávku.
Po zasetí koncem října popršilo a obilí pěkně vzešlo
a se zahustilo. Do zimy, která byla normální, šlo
obilí v dobrém stavu, sklízeň bramborů a řepy
se provedla pěkně.
Rok 1943 začal normálně. Sníh, mrazy,
nebyly zlé, tuhé mrazy byly jen krátké asi -20°C,
závěje až 1 1/2 m se proházely na několika místech,
osení ve zmrzlé půdě bylo pěkně po celou zimu
značnou vrstvou sněhu stejnoměrně zakryté.
Koncem února se značně oteplilo. Dne 24.
února přišla početná kontrola na obilí. Vedl
ji tajemník Lindovský. Sešlo se dobrovolně 16 q obilí.

Tři skupiny kontrolních orgánů prováděly kontroly po obci
u rolníků, ale nezjistily žádných závad. Jaro přišlo brzo,
9. března se už začalo se setím jařin. Muselo se seti více máku.
I když byly v noci mrazíky, ve dne se pokračovalo v setbě,
rychle to postupovalo a brzy skončilo. Pro suché počasí bylo
málo sena. Deště přišly až v druhé polovině června. Bečva se
rozvodnila a odplavila seno na loukách při řečišti a na
polích nadělala mnoho škod. Mokré a sparné počasí koncem
června škodilo bramborům, natě černají a schnou. Žně začaly
koncem července. Úroda je dobrá a pěkně sklízená. Obci je
předepsána veliká dodávka: 850 q pšenice, 720 q žita, 61 q
krmného obilí, 50 q máku, 30 q slámy, 50 q sena a 1440 q
bramborů. Dodávky byly zavedeny dle tak zvaných mléčných
jednotek. Mléčná jednotka bylo pomyslné číslo vyjádřené
hodnotou 1 kg kravského plnotučného mléka. Podle tohoto
propočtu připadla na 1 ha zemědělské půdy průměrně tato
dodávka: 300 kg mléka, 80 kg hovězího a 25 kg vepřového masa a
25 kg olejnatých semen. Rozpisování a kontrola dodávek
podle systému mléčných jednotek byla práce úmorná a
technicky pro venkovské lidi obtížná, nebylo možná se
dopočítat správnosti pro kombinované a nedobře promyšlené
soupisové kontrolní tiskopisy a tak z toho vznikl pravý
zmatek v obcích, na okresích i na ministerstvu, takže se
to nakonec uzavíralo od oka, aby součty při nejobyčejněj-
ší kontrole souhlasily a pak pro příště od tohoto způsobu
bylo upuštěno pro všeobecný odpor jak zemědělců tak i
úředních orgánů. Brambory se neurodily, úřady vy-
máhaly jejich dodávky, posílají kontrolory, lidé do-
