
Letošní rok byl pro místní myslivce daleko úspěšnější než
rok minulý. Příroda se zachovala ke zvěři opravdu mateřsky,
což se projevilo na konci roku při honech jak u odstřelu bažan-
tů, tak u odstřelu zajíců. Samotní členi myslivecké společ-
nosti se po celý rok pečlivě o zvěř starali. Při lehnutí bažantů
a koroptví sbírali vejce ve vysečených hnízdech a tato potom
dávali do umělých líhní a znovu pouštěli do polí. Rovněž
množství vodního ptactva na rybníku bylo daleko větší než
v minulém roce. Pěkné slunečné a teplé počasí se blaho-
dárně odráželo na zdravotním stavu zvěře. Již brzy na
jaře plula po rybníku hejna kačen, voceních slepic a potá-
pek. Letos poprvé se zde vylíhla mláďata roháče velkého.
Byla to čtyři čiperná mláďata, která vozila samička spolu
se samečkem na svém těle a pouštěla je na vodu až
v patřičné vzdálenosti od svého hnízda. Hnízda různých
vodních ptáků jsou rozseta po celé ploše osmihektarového
rybníka.
Ale i po stránce budování naší obce jsou myslivci na
čelném místě jako složka N. J. Zapojují se do všech prací
v obci. V jednotném zemědělském družstvu pomáhají
jak při obdělávání cukrovky, letos obdělali 80 árů, tak
při špičkových pracích při sklizni slámy, sena, čištění
obilí a jiných nárazových pracích. Vždyť za letošní
rok odpracovali 704 brigádnických hodin, což je velmi
pěkný výsledek. Ovšem hlavní činností, hlavně v zimních
měsících je krmení zvěře. Na malých plochách které nejdou
obdělávat stroji pěstují krmnou řepu a kukuřici, aby měli na zimu
dostatek krmiva pro zvěř.
Při kolovém to je hlavním honě, který má dík za zvě-
ření katastru v Černovicích velkou tradici bylo zastřeleno
150 bažantů
240 zajíců
Výřad byl proveden na hřišti Haná Měrovic, mrtvé zvěři vzdána
poslední čest za zvuků slavnostních fanfár.
Během roku při vycházkách bylo odstřeleno
258 bažantů
42 zajíců
36 kačen
Byl proveden také odchyt zajíců, 21 kusů, který byl tečkou
Za bohatou činností myslivecké společnosti
V letošním roce byla osvětová činost bohatší než uplynulá léta
Byl k tomu dán i podnět výročím roku 1975. Promítaly se filmy
Z druhé světové války, které mladé generaci dokumentovaly hrůzy
války, a vítězný boj rudé armády spolu s příslušníky českoslo
venské armády nad fašistickým Německem. Dále byl v obci pro-
veden cyklus přednášek ze zdravotnictví, který přednášel primář
polikliniky v Kojetíně Dr. Rudolf Holubec. Probíhaly přednášky
o událostech a životě různých zemí světa, o vesmíru, cestách do
různých částí světa. Historické přednášky, přednášky o vytváření
různých nástrojů z dávnověku, o různých řemeslech dnes už
neprováděných a podobně. Byla obnovena tradice pochovávání
basy a vodění medvěda na konce masopustu
Osvěta.
Myslivecká
Společnost

