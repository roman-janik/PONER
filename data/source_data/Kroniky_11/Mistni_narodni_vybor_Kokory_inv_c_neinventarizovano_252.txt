252
Kanceláře MNV
Novostavby
Zdravotní a soc
péče.
Školství a kultura
Přesto, že o adaptaci bylo rozhodnuto až v říjnu, práce postupovaly urychleně
a do konce roku bylo vyčerpáno 54.000 Kčs. Zásluhu o toto dílo mají místní
důchodci zedníci: Jan Vybíral, František Pavlíček st., pomocné síly Karel
Strnadl, Alois Lipper, Karel Hanák a Ludvík Kozák
Jako zedníci také pomohli Jan Strnadl, Vendelín Bartoník a Jan Zeman.
Před adaptací budovy čís. 2 byly vybudovány nové kanceláře MNV
ze sálu pohostinství v domě čís. 57 - 1. patro. Práce byly provedeny brigádnicky
občany. V místnosti knihovny byla zřízena sňatková síň.
Na budově byla nově položena krytina
Z drobných akcí bylo na úseku zvelebení obce provedeno: čištění chodníků,

čištění jímek, úprava mostku přes mlýnský náhon, čistění rygolů na vozovkách,
vyčištění mlýnského náhonu po povodni, postavena byla kůlna pro uhlí
na dvoře čís. 57, údržba parků. Na těchto akcích odpracovali občané 5.120
brigádnických hodin.
JZD Rozkvět vedle stavby čtyřřadového kravína vybudovalo 2 silážní jámy
a vodní zdroj s potrubím k živočišnému středisku.
Novostavby rodinných domků zahájili:
Ladislav Horák ml., František Menšík, Antonín Bluma a Milan Mandrhole
Komise MNV se soustavně zabývá preventivními opatřeními na úseku péče o zdraví
našich občanů. Má vypracován zdravotní dokument se zásadními problémy. Nepodařilo
se dosud zřídit ještě, rovněž stávající oddělení mateřské školy je pro obec nedostaču-
jící, neboť přihlášený počet zájemců neodpovídá kapacitě mateřské školy.
V tomto roce byly občanům upraveny nízké důchody do 600 Kčs, úprava však
nepostihla všechny důchodce s důchody pod 600 Kčs. MNV měl na svém kontě značnou
částku na doplňkovou péči, kterou zlepšoval sociální důchody ve 12 případech
pevnou měsíční částkou, v několika případech poskytoval jednorázovou výpomoc.
Sociální komise jednala s místními vedoucími pohostinství o možnosti stravo-
vání sociálně slabých důchodců za finanční podpory národního výboru. Zatím však
nedošlo k dohodě
MNV věnuje místní ZDŠ příkladnou pozornost a potřebnou finanční dotací
umožňuje každoročně zajištění výuky a výchovy mládeže. V tomto roce byl zřízen
vodovod ve všech podložích školní budovy a ve všech třídách byla položena na
podlahy guma PVC nákladem 32.000 Kčs z doplňkového rozpočtu. Třídy byly
vymalovány a proveden nátěr oken z dvorní části budovy. Upravena byla školní
jídelna, kde se denně stravuje 250 žáků z Kokor a Žeravic. Obědy pro ZDŠ Žeravice
jsou dováženy ve zvláštních nádobách.
Kulturní činnost je řízena školskou a kulturní komisí a osvětovou besedou
Provedeny byly oslavy výročí Února 1948, májové oslavy, VŘSR a to lampionový-
mi průvody za značné účasti občanů.
OB zajistila cykly přednášek pro spolek zahrádkářů, pro sbor pro občanské
záležitosti, zdravotní přednášky, dále DŠP pro členy JZD a LA/ lidová akademie
pro rodiče žáků ZDŠ. Protože na nich přednášeli odborní lektoři a úroveň
byla velmi hodnotná, byly přednášky vždy hojně navštíveny
