6-
7-
zřízenec č. 115.
Starostou zvolen p. Jan Vaculík,
rolník č. 48., jeho náměstkem p. Ant. Sou-
šek, radními: pp. Pěcha František, rol-
ník č. 56., Navrátil Jan, zedník č. 136
a Kadlec Frant., rolník č. 83.
Obecní rozpočet pro rok 1920:
příjem činil 3.388 Kč, vydání 24.444 K
83h, schodek činil 21.056 K 83h, obecní
přirážka 204 %.
V měsíci červnu 1919 pršelo
několik dní, Bečva i Morava se náhle
rozvodnily a zalily celé Zámlýní. Ze-
máky byly úplně zničeny, ostatní úroda
byla silně poškozena. Jarní i letní mě-
síce byly v r. 1919 velice chladné. Vý-
vin a vzrůst rostlinstva se značně opoz-
dil. Stromy kvetly až v polovici května,
veškeré polní práce se opozdily až o 4
týdny. Jako zajímavost, která zaslouží
býti poznamenána nutno uvésti, že
1. srpna 1919 nebylo na Lobodicku ani
jediného mandele na polích. Obilí
leckde nedozrálo. V mnohých rodinách
pocítili hlad.
Místní odbor Národní
Jednoty pod protektorátem obecní ra-
dy v Lobodicích uspořádal krásnou
slavnost v neděli 26. října 1919. Byly
sázeny 4 památné lípy na návsi
před elektrárnou. Byly pojmenovány:
lípa Masarykova, Wilsonova, Svobody
a Padlých. Uprostřed má státi památ-
ník Svobody a padlých. Slavností mělo
býti oslaveno prvé výročí trvání našeho stá-
tu - republiky československé. Školní děti nesly
v průvodu s hudbou ozdobené lípy na upra-
vené místo. O významu slavnosti promluvil
odb. učitel p. Inn. Vaculík z Tovačova.
Zasazením památných líp a národními
hymnami zdařilá oslava prvního výročí
trvání republiky byla ukončena.
I podzim 1919 byl neobyčejně
chladný. Řepa sklízena až v 2. polovici
měsíce října. Brzy napadlo hodně sněhu,
takže dobývání řepy pod sněhem bylo neo-
byčejně pracné, zdlouhavé, že se zdálo, že
sklizeň řepy nebude vůbec dokončena. Sníh
musel býti lopatami odhazován, lidé ře-
pu okrajovali stojíce! Podzimní setí rži
a pšenice uvázlo, osení bylo neobyčejně
chatrné. Až v měsíci prosinci 1919 byla
konečně všechna řepa vykopána a sklize-
na. Není pamětníka tak krušné, zdra-
ví ničící sklizně řepové. Podzimní orba
na jaro 1920 úplně odpadla. Nebylo naorá-
no ani brázdy. V r. 1919 bylo nařízeno
obci Lobodicím odvésti celkem 1.205 q
obilí: rži, pšenice a ječmene. Mnoho trp-
kosti i mezi obětavými, rozvážnými rol-
níky toto nepromyšlené úřední nařízení
zbytečně způsobilo. Bylo odvedeno 725 q
různého obilí.
