S
O založení této pamětní knihy byl jsem
požádán já, Jan Němec, úředník minister-
stva školství a nár. osvěty v Praze, t. č. na do-
volené zde. Nejsem sice zdejší rodák, pocházím
z Hůr, ale znám dobře zdejší poměry. Po devět
roků denně jsem obcí procházel cestou do Č. Budě-
jovic. Často i několik měsíců jsem zde bydlel
u své sestry a švagra Fencla v č. p. 70, nynějšího
starosty obce. Se zájmem ujal jsem se úkolu za-
ložiti knihu.
Obec Vráto jest téměř spojena svým východ-
ním koncem s Rudolfovem, táhne se na západ
podél státní silnice až téměř k Budějovicům v
délce přes 3 km. Rozdělena jest na dvě části. Hor-
ní, východní část - staré Vráto a dolní západní
část - nové Vráto. Mezi těmito částmi jest neza-
stavěný prostor v délce asi 1 km. Horní část
jest umístěna na svahu rudolfovského kopce a
jest rozlohou širší než část dolní, která počíná od
ústí soukromé cesty Čapkovy do státní silnice
a táhne se výhradně todél silnice ve dvou
řadách. Až v posledních letech byla přistavěna
nová ulice z družstevních domů po levé straně
kolmo k silnici směrem k Hlinsku.
