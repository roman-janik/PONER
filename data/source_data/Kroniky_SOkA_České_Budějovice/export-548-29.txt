54.
Černým čtvrtkem nazván 4. červenec
letošního roku, způsobil mnoho smutku
v srdcích lidských.
Mezi 6-7 hodinou večerní přihnaly se
černé mraky, zdvihl se prudký vítr - smršt,
která nesla vzduchem spousty prachu i
kamení, takže se zcela setmělo. - Po chvíli
počalo silně pršeti a v některých krajích
padaly kroupy, bá i velké kusy ledu. Rozpoutání
živlové způsobily v mnohých krajích milionové
škody v lesích, stromořadích i na budovách.
Stromy zpřelámány nebo ze země vyvráceny.
O prudkosti orkánu svědčí, že i duby a lípy
v průměru 1m byly jím přelámány nebo z
kořen vyvráceny (u Libějovic, Lomce, Rábína
v Podařišti krov i s krytinou stržen, přelámán, zdi
zbořeny na novostavbě rolníka Frant. Raušara,
kde škoda činila 30.000 Kč)
Následkem dlouhé zimy a tím bídy mezi
lidem, napaden byl celý český jih cikány,
kteří zle řádili a loupili.
I naše vesnice nebyla jimi ušetřena.
Přepaden, oloupen a postřelen byl majitel
chalupy „Poklasnice“ Pavel, avšak byl při
životě zachován.
Černý čtvrtek červencový:
Úroda v r. 1929.
Dlouhá zima a dlouho ležící sníh neměly na
úrodu zhoubných účinků. Avšak 4. červenec přece
zanechal své následky. - Nedozrálé obilí, které právě
nalévalo zrna, bylo přec přelámáno a hlavně silně
polehlo, déšť zatřepal je k zemi, následkem toho
zrno zahnělo.
Výsuj obilí byl tudíž u žita poloviční u pšenice
popoloviční. Sena a otav bylo dosti, jetele však
z velké části zničeny záplavou myší. Brambory
však měly až 23% škrobu a bylo jich hojně
Ovoce bylo málo a červivé
Léto bylo velice suché podzimní práce těžko
se konaly a setí tím zpožděno.
Příjmy obecní činily 15.563 Kč, vydání
5381 Kč 40 h. do veřejné dražby dány obecní
pozemky a vydraženy za cenu 4268 Kč.
Narodilo se 21 lidí a zemřelo 13 lidí
ze Sedlce.
Tím zápis ukončen.
